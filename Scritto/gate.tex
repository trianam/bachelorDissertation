\documentclass[tesi.tex]{subfiles}
\begin{document}
\chapter{Framework \emph{GATE}}
La General Architecture for Text Engineering (GATE) \cite{Cunningham2011a}
è un framework JAVA Open Source per lo sviluppo
di software per l'analisi del linguaggio naturale. \`E stato creato
dall'Università di Sheffield a partire dal 1995 ed è attualmente
aggiornato anche da altre organizzazioni e istituti, quali, ad esempio
Ontotext, un'azienda bulgara che sviluppa software principalmente
nell'ambito Semantic Web. Oggi è uno strumento molto utilizzato dalla
comunità scientifica per la soluzione di vari problemi nell'ambito del
Natural Language Processing (NLP) quali, ad esempio, l'Information
Extraction, Information Retrieval, Taxonomy Learning, e così via.

GATE fornisce una serie di plugin che eseguono alcuni tipi di analisi
sul testo, nonché una API per la creazione di plugin ad hoc. Tali
plugin possono essere organizzati e utilizzati secondo una pipeline
specifica per il task da svolgere, permettendo così la massima
flessibilità.

GATE fornisce anche un'interfaccia grafica, GATE Developer, che
permette di creare e cambiare agevolmente i componenti di una
pipeline, garantendo un'ottima configurabilità e possibilità di
customizzazione.
GATE fornisce anche una API, GATE Embedded, che permette di creare
applicazioni stand alone che non necessitano di usare l'intefaccia
grafica.

\section{Concetti generali}\label{concettigenerali}
Questo paragrafo descrive quali sono i concetti alla base del
funzionamento del framework GATE. Ogni applicazione GATE è costituita
da plugin, chiamati plugin CREOLE, che sono eseguiti in
cascata. Ciascun plugin aggiunge, rimuove o modifica annotazioni ai
documenti. I documenti, insieme a queste annotazioni, possono essere
salvati in un datastore che ne garantisce la persistenza.

\subsection{Collection of REusalble Objects for Language Engineering (CREOLE)}
L'architettura di GATE è basata su componenti, cioè elementi di
software riusabile con interfacce ben definite, che possono essere
installati e utilizzati in contesti molto diversi fra loro. Sono
implementati tramite una classe Java, che al suo interno può fornire
accesso a un database, chiamare un eseguibile esterno o semplicemente
implementare l'intero componente in modo autonomo.

I componenti di GATE possono essere di tre tipi:
\begin{itemize}
\item Language Resource (LR): rappresentano le entità quali i corpora, i documenti, le ontologie e così via.
\item Processing Resource (PR): rappresentano entità principalmente algoritmiche che eseguono operazioni sul testo. Alcuni esempi sono i parser, i tagger e così via.
\item Visual Resource (VR): sono i componenti che servono per la visualizzazione e l'editing di altre entità nell'interfaccia grafica.
\end{itemize}
L'insieme composto da tutti i componenti integrati in GATE è chiamato Collection of REusalble Objects for Language Engineering (CREOLE).

I componenti possono essere organizzati in una pipeline di GATE. GATE
fornisce vari tipi di pipeline: alcune lavorano su un singolo
documento, altre a livello di corpus, cioè a gruppi di documenti,
prendendoli uno alla volta. Si puo condizionare l'esecuzione delle
pipeline secondo determinate condizioni sulle features del documento o
interromperla dopo un determinato tempo di timeout.

\subsection{Features e Annotazioni}\label{par:annotation}
Le features e le annotazioni sono i due elementi utilizzati da GATE
per associare informazioni aggiuntive ai documenti.

Le features sono coppie nella forma chiave=valore, dove la chiave è
una stringa, mentre il valore può essere un qualunque oggetto JAVA.

Una \emph{feature map} è una lista di features e può essere associata
a un documento, oppure a un'annotazione. Ad esempio la \emph{feature
  map} di un documento contiene informazioni come il nome del file, il
percorso, il mimetype, e così via.

Le annotazioni sono l'elemento che, nella maggior parte dei casi,
viene utilizzato dai componenti CREOLE per eseguire le loro
operazioni. Ciascuna PR, infatti, analizza il testo di un documento
insieme alle sue annotazioni e, eventualmente, ne aggiunge alcune
nuove o modifica quelle esistenti.

Le annotazioni hanno una \emph{feature map}, un tipo e un ID
univoco. Vanno da uno \emph{start node} a un \emph{end node}. Lo
\emph{start node} e l'\emph{end node} sono punti nel testo e sono
identificati dal loro offset dall'inizio del documento.

Le annotazioni sono organizzate in \emph{annotation set}, cioè insiemi
di annotazioni. Un \emph{annotation set} può anche essere visto come
un grafo direzionato e aciclico di cui ogni annotazione rappresenta un
arco.

Ogni documento può avere uno o più \emph{annotation set}. Ad esempio
ogni documento ha sempre un \emph{annotation set} di default, inoltre
alcuni documenti possono avere un altro \emph{annotation set},
chiamato \gate{Original Markup} che contiene alcune informazioni estratte
del documento in fase di caricamento.

\section{Funzioni e Plugins}\label{funzioni}
In questo paragrafo sono descritte alcune delle funzionalità e dei
plugin distribuiti insieme a GATE. Nel prossimo paragrafo sono
descritti i \emph{gazetteer} che permettono di individuare nel testo
parole o termini composti da più parole appartenenti a liste
predefinite. Nel paragrafo \ref{par:jape} sono descritte le
grammatiche JAPE che permettono di individuare dei pattern nelle
annotazioni dei documenti utilizzando le espressioni regolari. Sulle
annotazioni individuate tramite il matching basato su espressioni
regolari è poi possibile effettuare modifiche o aggiunte. Il paragrafo
\ref{par:annie} descrive la pipeline ANNIE e i suoi componenti. ANNIE
è una pipeline completa per l'Information Extraction su testi in
lingua inglese, ma i suoi componenti possono essere riusati anche in
altre pipeline.

\subsection{Gazetteer}\label{par:gazetteer}
Un \emph{gazetteer} è una insieme di liste, ciascuna contenente un
insieme di nomi. Tali insiemi di nomi possono essere ad esempio nomi
di città, nomi di organizzazioni, giorni della settimana, ecc. I
\emph{gazetteer} plugin sono usati per individuare nel testo
occorrenze delle parole appartenenti a queste liste.

In GATE il termine \emph{gazetteer} viene impiegato per indicare sia
l'insieme di liste, sia i plugin CREOLE che gestiscono le liste e
individuano le occorrenze nel testo.

GATE mette a disposizione molti plugin di tipo \emph{gazetteer},
ciascuno dei quali crea, per ogni occorrenza individuata,
un'annotazione di tipo Lookup.

    \subsection{Java Annotation Patterns Engine}\label{par:jape}
Java Annotation Patterns Engine (JAPE) è una versione di CPSL (Common Pattern Specification Language)\cite{Appelt:1998:CPS:1119089.1119095} e permette di individuare pattern nelle annotazioni dei documenti utilizzando espressioni regolari. 

Le annotazioni dei documenti rappresentano un grafo, come già spiegato nel paragrafo \ref{par:annotation}. Le espressioni regolari, però, hanno una espressività più limitata e non possono rappresentare i grafi. Questo fa sì che in alcuni casi il matching effettuato con una grammatica JAPE potrebbe essere non prevedibile, dato che, nei casi in cui è necessario un potere espressivo superiore a quello offerto dalla grammatica, JAPE sceglie una delle alternative arbitrariamente.

Questo non è però problematico come potrebbe sembrare, dato che la maggior parte dei dati  in GATE è molto meno complessa di un grafo e può essere modellata come una semplice sequenza di informazioni.

Per l'esecuzione di grammatiche JAPE, GATE mette a disposizione il plugin JAPE Transducer. Una gramamtica JAPE consiste in un insieme di fasi, ciascuna delle quali è composta da una coppia pattern-azione. Le fasi vengono eseguite in cascata una di seguito all'altra.

Ogni fase è costituita da una Left Hand Side (LHS), che è la descrizione del pattern da individuare e da una Right Hand Side (RHS) che contiene istruzioni per manipolare le annotazioni.

Le annotazioni che corrispondono al pattern definito dalla LHS sono manipolate secondo le istruzioni della RHS.

Il codice \ref{cod:esempioJape} mostra una regola di esempio.
\begin{code}
\begin{abnfblock}
Phase: Jobtitle
Input: Lookup
Options: control = appelt debug = true
Rule: Jobtitle1
(
	{Lookup.majorType == jobtitle}
	(
		{Lookup.majorType == jobtitle}
	)?
)
:jobtitle
-->
:jobtitle.JobTitle = {rule = ``JobTitle1''}
\end{abnfblock}
\caption{Esempio di regola JAPE}
\label{cod:esempioJape}
\end{code}
Il simbolo \lstinline{-->} separa la la LHS dalla RHS. 

La regola di esempio individua tutte le annotazioni di tipo Lookup con \emph{major type} ``jobtitle'', seguite opzionalmente da un'altra annotazione Lookup con \emph{major type} ``jobtitle''. La RHS annota il testo individuato con un'annotazione di tipo JobTitle che contiene una \emph{feature} ``rule=JobTitle1''.

Il matching nella LHS può essere fatto usando vari tipi di operatori che permettono la massima flessibilità. Fra gli altri è possible usare anche gli operatori di Kleene, operatori di espressioni regolari su stringhe, operatori di confronto, operatori di contesto, che permettono di individuare annotazioni contenute in altre annotazioni, ecc.

Nella RHS le istruzioni possono essere scritte secondo la sintassi JAPE, come nell'esempio precedente, oppure utilizzando codice Java.

\subsection{A Nearly New Information Extraction System}\label{par:annie}
GATE viene ditribuito insieme a un sistema di Information Extraction,
chiamato A Nearly New Information Extraction System (ANNIE)
\cite{Cunningham2002} sviluppato principalmente per l'inglese e che si
basa su algoritmi a stati finiti e sul linguaggio JAPE (vedi paragrafo
\ref{par:jape}).

I componenti di ANNIE formano una pipeline, i cui componenti vengono
descritti di seguito

\subsubsection{Document Reset}
La Document Reset PR è un plugin che permette di rimuovere alcuni
\emph{annotation set} dal documento sul quale viene eseguito,
lasciando all'utente la possibilità di scegliere quali mantenere. Di
default si utilizza all'inizio della pipeline per togliere tutti gli
\emph{annotation set} tranne gli Original Markups, prima di ricrearli
e ripopolarli con l'uso degli altri plugin CREOLE.
\subsubsection{Tokeniser}
Il Tokeniser divide il testo in piccole unità, chiamate Token, che
rappresentano le parole, i numeri o la punteggiatura. Le annotazioni
di tipo Token create contengono alcune features che le descrivono.

Tutti i Token contengono una feature \emph{kind} che indica il tipo di
token e che può avere i seguenti valori:
\begin{itemize}
\item word: il token è composto da un insieme contiguo di lettere
  maiuscole o minuscole senza segni di punteggiatura se non un
  trattino. I token di tipo ``word'' contengono anche una feature
  \emph{orth} che contiene informazioni ortografiche che indicano la
  distribuzione delle lettere maiuscole e minuscole nel token.
\item number: il token è una sequenza di cifre.
\item symbol: il token contiene una sequenza di simboli.
\item punctuation: il token è un simbolo di punteggiatura. Può essere
  uno \emph{start punctuation} (ad es. '(' ), un \emph{end
    punctuation} (ad es. ')' ), oppure un tipo di punteggiatura
  generico. 
\end{itemize}

Il Tokeniser crea anche un altro tipo di annotazione chiamato
SpaceToken, che rappresenta tutti gli spazi e tutti i caratteri di
controllo come i line feed o i carriage return.

ANNIE include, oltre al Tokeniser generico appena descritto, un
English Tokeniser costituito dal Tokeniser generico e da un insieme di
regole per adattare l'output generico al POS Tagger per l'inglese

\subsubsection{Gazetteer}
Il Gazetteer, come spiegato nel paragrafo \ref{par:gazetteer}, ha lo
scopo di individuare nel testo parole specificate in una lista. Tale
lista è un file di testo in cui a ogni riga corrisponde una parola.

I file di testo che contengono le liste sono individuati da un file di
indice (lists.def) che indica anche per ogni lista un \emph{minor
  type} e un \emph{major type}: ogni match individuato sarà annotato
con un'annotazione di tipo Lookup che conterrà anche in corrispondenti
\emph{minor type} e \emph{major type} come features.
\subsubsection{RegEX Sentence Splitter}
Il RegEx Sentence Splitter è un plugin basato sulle espressioni
regolari che individua le frasi nel testo e le annota con
un'annotazione di tipo Sentence. La punteggiatura di fine frase (come
un punto) viene annotata con una annotazione di tipo Split.
\subsubsection{Part Of Speech Tagger}
Il POS Tagger è una versione modificata del Brill Tagger e aggiunge
alle annotazioni di tipo Token una feature \emph{category} che indica
la parte del discorso del Token (ad esempio se è un verbo, un nome, un
aggettivo, e così via).

Il POS Tagger fa uso di un insieme di regole e di un dizionario
costruiti a partire da un sottoinsieme di articoli del Wall Street
Journal.

\subsubsection{Tagger Framework}\label{par:gatetagger}
Il Tagger Framework è un plugin inizialmente sviluppato per integrare
con GATE il TreeTagger, ma che poi è stato
trasformato in un generico wrapper che supporta molti tagger
diversi. Fra i tagger supportati ci sono GENIA (un tagger biomedico),
Hunpos (che supporta l'inglese e l'ungherese), TreeTagger (che suporta
il tedesco, il francese, lo spagnolo, l'italiano e l'inglese), e lo
Stanford Tagger (che supporta l'inglese, il tedesco e l'arabo).

Il plugin si basa su alcune semplici ipotesi sul funzionamento del
tagger esterno. La prima ipotesi è che il tagger deve leggere un file
esterno in cui ogni riga corrisponde a un'annotazione (ad esempio una
riga per ogni frase o una riga per ogni token). La seconda ipotesi è
che il tagger deve stampare il suo output sullo standard output,
anch'esso con un'annotazione per riga.



\end{document}
